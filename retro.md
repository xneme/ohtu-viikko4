# Retrospektiivitekniikat

## Start, Stop, Continue, More of, Less of Wheel
Nopea retrospektiivitekniikka, jossa piirretään esimerkiksi tussitaululle otsikon mukaisesti viiteen osioon jaettu ympyrä. Osioihin kerätään yhteisestä keskustelusta oleellisia asioita ja koko ympyrään pyritään saamaan jotain täytettä. Kun ympyrä on saatu täytettyä palautteella, sisällöstä ja tarvittavista muutoksista keskustellaan nopeasti lisää.

## Glad, Sad, Mad
Hieman enemmän aikaa vievä retrospektiivitekniikka, jossa jokainen osallistuja kirjaa lapuille ylös sprintissä esille tulleita positiivisia ja negatiivisia asioita. Kun laput on kirjoitettu, käydään ne liimaamassa taululle varattuihin, otsikon mukaisiin sarakkeisiin lyhyen sanallisen selityksen kera. Muut osallistujat saavat tässä vaiheessa korkeintaan pyytää lisäselvennystä.
Kun kaikki laput on liimattu taululle, käy yksi henkilö ryhmittämässä samaan asiaan liittyvät laput yhteen. Tämän jälkeen osallistujat saavat esimerkiksi kynällä merkkaamalla äänestää muutaman tärkeimmän asian tarkempaan keskusteluun. Äänestyksen jälkeen eniten ääniä saaneet aiheet keskustellaan läpi ja sovitaan jatkotoimenpiteistä.
